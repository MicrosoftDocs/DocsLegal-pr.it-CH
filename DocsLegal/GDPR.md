---
# required metadata
title: Regolamento Generale sulla Protezione dei Dati (GDPR)
description: GDPR docs.microsoft.com.
ms.topic: article
layout: ContentPage
---

# <a name="microsofts-gdpr-commitments-to-customers-of-our-generally-available-enterprise-software-products"></a>Impegni di Microsoft relativi al GDPR nei confronti dei Clienti che utilizzano prodotti software aziendali disponibili a livello generale

**Introduzione**

Il Regolamento Generale sulla Protezione dei Dati (GDPR) dell’Unione europea stabilisce nuovi standard a livello globale per i diritti alla privacy, la sicurezza delle informazioni e la conformità. In Microsoft, la privacy è considerata un diritto fondamentale e il GDPR costituisce un passo importante verso la protezione e l’applicazione dei diritti alla privacy delle persone.     

Microsoft si impegna ad aderire al GDPR, nonché a offrire una varietà di prodotti, funzionalità, documenti e risorse per assistere i suoi clienti a rispettare gli obblighi di conformità imposti dal GDPR. Segue una descrizione degli impegni contrattuali di Microsoft verso i suoi clienti riguardo ai dati personali raccolti dai software aziendali:

** Microsoft si impegna nei confronti dei suoi clienti relativamente al GDPR?**

Sì. Il GDPR richiede che gli addetti al controllo (come organizzazioni e operatori che utilizzano i servizi online aziendali di Microsoft) usino soltanto processori (come Microsoft) che trattano i dati personali per conto del processore principale e offrono sufficienti garanzie volte a soddisfare i requisiti chiave del GDPR. Microsoft ha adottato misure proattive atte a offrire tali impegni a tutti i clienti dei servizi online aziendali nell’ambito dei contratti di sottoscrizione e alle società che hanno stipulato contratti multi licenza nell’ambito dei loro accordi aziendali. I clienti di altri software aziendali disponibili a livello generale e concessi in licenza da Microsoft o dalle sue consociate godono altresì dei benefici derivanti dagli impegni di Microsoft relativi al GDPR , come descritto in questa comunicazione, nella misura in cui il software tratta dati personali.

**Dove è possibile trovare gli impegni contrattuali di Microsoft in materia di GDPR?**

Gli impegni contrattuali di Microsoft in materia di GDPR si trovano nelle [Condizioni per l’Utilizzo dei Servizi Online](https://na01.safelinks.protection.outlook.com/?url=http%3A%2F%2Fwww.microsoftvolumelicensing.com%2FDocumentSearch.aspx%3FMode%3D3%26DocumentTypeId%3D46&data=04%7C01%7Ccolvog%40microsoft.com%7C4d7ac59082394bd57e5808d57b0e0368%7C72f988bf86f141af91ab2d7cd011db47%7C1%7C0%7C636550222480031404%7CUnknown%7CTWFpbGZsb3d8eyJWIjoiMC4wLjAwMDAiLCJQIjoiV2luMzIiLCJBTiI6Ik1haWwifQ%3D%3D%7C-1&sdata=tbYN10WQtaVgss%2FPzHELXV2VDU8J20VP5bmzIydEZYA%3D&reserved=0), che prevedono gli impegni di Microsoft verso la privacy e la sicurezza, le condizioni per il trattamento dei dati e le condizioni GDPR per i servizi ospitati da Microsoft sottoscritti dai clienti in base a contratti multilicenza. Le Condizioni del GDPR si trovano all’Allegato 4 delle Condizioni per l’Utilizzo dei Servizi Online, alla fine del documento, e vincolano Microsoft ai requisiti per i processori di cui all’Articolo 28 del GDPR e altri articoli pertinenti nel GDPR. 

Microsoft estende le Condizioni del GDPR a tutti i clienti dei prodotti software aziendali disponibili a livello generale e concessi in licenza da Microsoft o dalle sue consociate ai sensi delle condizioni di licenza del software Microsoft, in vigore dal 25 maggio 2018, indipendentemente dalla versione applicabile del software aziendale, nella misura in cui Microsoft è un responsabile o sottoresponsabile del trattamento dei dati personali connessi al software, e per tutto il tempo in cui Microsoft continua a offrire o supportare la versione. I dettagli relativi all’assistenza si trovano nella Politica del ciclo di vita Microsoft su https://support.microsoft.com/en-us/lifecycle.

A fini di chiarezza, potrebbero applicarsi impegni diversi o inferiori per le versioni beta o in anteprima dei software, per software sottoposti a modifica sostanziale o software concessi in licenza da Microsoft o dalle consociate che non sono a disposizione del pubblico generale o altrimenti concessi in licenza in virtù delle condizioni di licenza software di Microsoft. Alcuni prodotti possono raccogliere e inviare a Microsoft telemetria o altri dati secondo le impostazioni predefinite; la documentazione dei prodotti presenta informazioni e istruzioni per disattivare o configurare tale raccolta telemetrica.

**Quali impegni sono inclusi nelle Condizioni del GDPR?**

Le condizioni del GDPR di Microsoft riflettono gli impegni previsti all’Articolo 28 del GDPR per i processori.   L’Articolo 28 richiede che i processori si impegnino a:

-   utilizzare soltanto subprocessori provvisti dell’autorizzazione del processore principale che deve continuare a rispondere per gli stessi;
-   trattare i dati personali soltanto su indicazione del processore principale anche con riguardo ai trasferimenti;
-   garantire che i soggetti che trattano i dati personali siano vincolati alla riservatezza;
-   attuare misure tecniche e organizzative adeguate a garantire un livello di sicurezza dei dati personali appropriato al rischio;
-   assistere il processore principale nei suoi obblighi di rispondere agli interessati che chiedono di esercitare i propri diritti derivanti dal GDPR;
-   soddisfare i requisiti di notifica delle violazioni e assistenza previsti dal GDPR;
-   assistere il processore principale nelle valutazioni di impatto della protezione dei dati e nella consultazione con le autorità di controllo; 
-   rimuovere o restituire i dati personali al termine dell’erogazione dei servizi; e
-   assistere il processore principale con le prove di conformità al GDPR.
