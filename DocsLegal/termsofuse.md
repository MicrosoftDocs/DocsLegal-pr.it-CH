---
title: Condizioni per l'utilizzo
description: Condizioni per l'utilizzo della documentazione su learn.microsoft.com.
keywords: null
author: null
manager: null
ms.date: 06/13/2024
ms.service: learn
ms.assetid: 674fcfe7-14bb-4fe1-8a25-cbe6eca5dcd1
layout: ContentPage
---
# learn.microsoft.com - Condizioni per l'utilizzo

## Accettazione delle condizioni

Le seguenti Condizioni per l'utilizzo si applicano all'uso del sito Web Microsoft Learn ([https://learn.microsoft.com](https://learn.microsoft.com)), al Profilo Microsoft Learn e a tutti i servizi correlati. Microsoft si riserva il diritto di aggiornare le Condizioni per l'utilizzo in qualsiasi momento e senza alcun preavviso all'utente. La versione più aggiornata delle Condizioni per l'utilizzo può essere consultata facendo clic sul collegamento ipertestuale "Condizioni per l'utilizzo" in fondo alle pagine Web Microsoft.

## Descrizione del servizio

Attraverso il sito Web Microsoft Learn, Microsoft Learn e i servizi associati, Microsoft offre all'Utente l'accesso a numerose risorse, tra cui esercitazioni interattive di training, documentazione, video, strumenti per sviluppatori, aree di download, forum di comunicazione e informazioni sui prodotti (collettivamente i "Servizi"). I Servizi, compresi gli eventuali aggiornamenti, miglioramenti, nuove funzionalità e/o aggiunta di nuove proprietà Web, sono soggetti alle Condizioni per l'utilizzo.

## Limitazione relativa all'uso personale e non commerciale

Salvo quanto diversamente specificato, i Servizi potranno essere usati esclusivamente a scopo personale e non commerciale. L'Utente non potrà modificare, copiare, distribuire, trasmettere, visualizzare pubblicamente, eseguire, riprodurre, pubblicare, concedere in licenza, creare opere derivate, trasferire o vendere qualsiasi informazione, software, prodotto o servizio ottenuto dai Servizi (ad eccezione dell'uso proprio, personale e non commerciale) senza il previo consenso scritto di Microsoft. Per la propria sicurezza, non pubblicare informazioni sensibili, come password, date di nascita, numeri di previdenza sociale, numeri di passaporto, informazioni sulle carte di credito o dati finanziari.

## Privacy e protezione dei dati personali

Microsoft protegge la privacy dell'Utente. L'Utente dovrà leggere l'[Informativa sulla Privacy di Microsoft](https://privacy.microsoft.com/privacystatement) (l'"Informativa sulla Privacy") poiché descrive i tipi di dati che Microsoft raccoglie tramite l'Utente e il dispositivo, la modalità d'uso di tali dati e le basi legali per il loro trattamento. L'Informativa sulla privacy descrive inoltre in che modo Microsoft usa i Materiali prodotti (come definiti nel presente documento), i commenti, le valutazioni o le recensioni dei Servizi, comunicazioni, file, foto, documenti, audio, opere digitali, stream live, video e qualsiasi altro contenuto caricato, archiviato, trasmesso o condiviso attraverso i Servizi, (collettivamente, "il Contenuto dell'Utente"). Nel caso in cui il trattamento sia basato sul consenso e nella misura massima consentita dalla legge, accettando le presenti Condizioni, l'Utente acconsente alla raccolta, al trattamento e alla divulgazione, da parte di Microsoft, dei dati e del Contenuto dell'Utente, secondo le modalità descritte nell'Informativa sulla privacy. In alcuni casi, Microsoft fornirà una comunicazione specifica e richiederà il consenso dell'Utente, come indicato nell'Informativa sulla privacy.

**Informazioni e contenuti pubblici dell'Utente**: le informazioni dell'Utente fornite (compresi nome utente, nome visualizzato, immagine avatar, biografia, qualifica e organizzazione, attività svolte sul sito Web di Microsoft Learn e risultati dell'Utente) possono essere visualizzate da altri. Per usare il Profilo Microsoft Learn è necessario fornire solo un nome utente e un nome visualizzato. Tutti gli altri campi sono facoltativi. È possibile aggiornare il nome utente e il nome visualizzato in qualsiasi momento. Microsoft può anche raccogliere e visualizzare pubblicamente la data in cui l'Utente ha eseguito la registrazione del Profilo Microsoft Learn e l'affiliazione con Microsoft.

Qualsiasi Contenuto postato pubblicamente può anche essere visto da altri. È possibile eliminare alcuni tipi di Contenuti dopo che sono stati pubblicati, ma non tutti i tipi di Contenuto possono essere eliminati dopo che sono stati postati pubblicamente.

## Comunicazione specifica per il software disponibile sul presente sito Web

Tutto il software reso disponibile per il download dai Servizi ("Software") è opera protetta da copyright di Microsoft e/o dei relativi fornitori. L'uso del Software è disciplinato dalle condizioni dell'eventuale contratto di licenza con l'Utente finale fornito con il Software o a esso accluso ("Contratto di licenza"). L'Utente finale non sarà in grado di installare il Software accompagnato da, o incluso in un Contratto di licenza, se non avrà prima accettato le condizioni del Contratto di licenza. Il codice o gli script di terzi, collegati al suddetto Sito Web, o ai quali si fa riferimento su tale sito Web, sono concessi in licenza all'Utente dai terzi che sono in possesso di tale codice, non da Microsoft.

Il Software reso disponibile per il download è destinato esclusivamente all'uso di utenti finali ai sensi del Contratto di licenza. Qualsiasi riproduzione o ridistribuzione del Software non in conformità al Contratto di licenza è espressamente vietata dalla legge e punibile con severe sanzioni civili e penali. I trasgressori saranno perseguiti nella misura massima consentita dalla legge.

SENZA PER QUESTO LIMITARE LA SUDDETTA DISPOSIZIONE, È ESPRESSAMENTE VIETATO ESEGUIRE LA DUPLICAZIONE O LA RIPRODUZIONE DEL SOFTWARE SU QUALSIASI ALTRO SERVER O POSIZIONE PER UN'ULTERIORE RIPRODUZIONE O RIDISTRIBUZIONE, A MENO CHE TALE RIPRODUZIONE O RIDISTRIBUZIONE SIA ESPRESSAMENTE CONSENTITA DAL CONTRATTO DI LICENZA ACCLUSO A TALE SOFTWARE.

L'EVENTUALE GARANZIA PER IL SOFTWARE È APPLICABILE SOLO IN CONFORMITÀ AL CONTRATTO DI LICENZA. FATTO SALVO QUANTO GARANTITO NEL CONTRATTO DI LICENZA, MICROSOFT CORPORATION NON RICONOSCE ALCUNA GARANZIA E CONDIZIONE RELATIVA A SOFTWARE, DOCUMENTAZIONE, API E SERVIZI, COMPRESE TUTTE LE GARANZIE E LE CONDIZIONI DI COMMERCIABILITÀ, ESPLICITE, IMPLICITE O DI LEGGE, IDONEITÀ PER UNO SCOPO SPECIFICO, TITOLARITÀ E NON VIOLAZIONE DI DIRITTI DI TERZI. PER AGEVOLARE L'UTENTE, MICROSOFT POTRÀ RENDERE DISPONIBILE, QUALE PARTE DEI SERVIZI O DEI SUOI PRODOTTI SOFTWARE, STRUMENTI E UTILITÀ PER L'USO E/O PER IL DOWNLOAD. MICROSOFT NON GARANTISCE IN ALCUN MODO L'ACCURATEZZA DEI RISULTATI O DELL'OUTPUT DERIVANTI DALL'USO DI TALI STRUMENTI E UTILITÀ. NELL'USARE GLI STRUMENTI E LE UTILITÀ RESI DISPONIBILI NEI SERVIZI O PRODOTTI SOFTWARE MICROSOFT, L'UTENTE È TENUTO A RISPETTARE I DIRITTI DI PROPRIETÀ INTELLETTUALE DI TERZI.

DIRITTI LIMITATI. Qualsiasi Software scaricato dai Servizi a favore o per conto degli Stati Uniti d'America e dei relativi enti e/o agenzie federali ("Governo degli Stati Uniti") viene fornito con Diritti limitati. L'uso, la duplicazione e la divulgazione da parte del Governo degli Stati Uniti sono soggetti alle limitazioni stabilite nel capoverso (c)(1)(ii) della clausola Rights in Technical Data and Computer Software del DFARS 252.227-7013 o nei capoversi (c)(1) e (2) della clausola Commercial Computer Software - Restricted Rights in 48 CFR 52.227-19, a seconda dei casi. Il produttore è Microsoft Corporation, One Microsoft Way, Redmond, WA 98052-6399, USA.

## Comunicazione Specifica per i Documenti disponibili sul presente sito Web

Alcuni documenti potranno essere soggetti a condizioni di licenza esplicite distinte dalle condizioni ivi contenute. Nell'eventualità di una discrepanza tra le condizioni, avranno prevalenza le condizioni di licenza esplicite.
Viene concessa l'autorizzazione a usare i Documenti (quali white paper, comunicati stampa, schede tecniche e domande frequenti) dei Servizi a condizione che (1) tutte le copie contengano la presente autorizzazione e la comunicazione relativa al copyright indicata di seguito, (2) i Documenti dei Servizi siano usati esclusivamente a fini personali e non commerciali e non siano copiati o pubblicati su computer di rete, né trasmessi su qualsivoglia supporto e (3) non vengano apportate modifiche ai Documenti. Gli istituti di istruzione accreditati, come gli istituti K-12, le università, i licei pubblici o privati e le scuole statali potranno scaricare e riprodurre i Documenti al fine di distribuirli all'interno delle classi. La distribuzione al di fuori delle classi richiede l'autorizzazione scritta esplicita. L'uso per qualsiasi altro scopo è espressamente vietato dalla legge e punibile con severe sanzioni civili e penali. I trasgressori saranno perseguiti nella misura massima consentita dalla legge.

I Documenti specificati in precedenza non includono la struttura o il layout del sito Web Microsoft.com e di qualsiasi altro sito posseduto, gestito, concesso in licenza o controllato da Microsoft. Gli elementi dei siti Web Microsoft sono protetti dalla legislazione vigente in materia di segni distintivi, marchi, concorrenza sleale e altre leggi e non possono essere copiati o imitati in tutto o in parte. Nessun logo, grafica, audio o immagine di qualsiasi sito Web Microsoft potrà essere duplicata o ritrasmessa, se non espressamente consentito da Microsoft.

## Dichiarazione di non responsabilità e limitazione di responsabilità per i Servizi

MICROSOFT E/O I RELATIVI FORNITORI NON RILASCIANO ALCUNA DICHIARAZIONE CIRCA L’IDONEITÀ DEI SERVIZI O DELLE INFORMAZIONI CONTENUTE NEI DOCUMENTI E DEI RELATIVI ELEMENTI GRAFICI, PUBBLICATI NELL’AMBITO DEI SERVIZI PER QUALUNQUE SCOPO. TUTTI I SUDDETTI SERVIZI, DOCUMENTI E I RELATIVI ELEMENTI GRAFICI SONO FORNITI "COME SONO", SENZA GARANZIE DI ALCUN TIPO. MICROSOFT E/O I RELATIVI FORNITORI NON RICONOSCONO ALCUNA GARANZIA E CONDIZIONE RELATIVA AI SERVIZI, INFORMAZIONI ED ELEMENTI GRAFICI RELATIVI COMPRESE TUTTE LE GARANZIE E LE CONDIZIONI DI COMMERCIABILITÀ, ESPLICITE, IMPLICITE O DI LEGGE, IDONEITÀ PER UNO SCOPO SPECIFICO, TITOLARITÀ E NON VIOLAZIONE DI DIRITTI DI TERZI. IN NESSUN CASO MICROSOFT E/O I RELATIVI FORNITORI SARANNO RESPONSABILI PER DANNI SPECIALI, INDIRETTI O CONSEQUENZIALI, O PER DANNI DI QUALSIASI NATURA RISULTANTI DA PERDITA DEL DIRITTO D’USO, PERDITA DI INFORMAZIONI O MANCATO GUADAGNO, SIANO ESSI RISULTANTI DALL’ADEMPIMENTO DEL CONTRATTO, DA NEGLIGENZA O DA ALTRE AZIONI LESIVE, DERIVANTI DA O IN QUALSIASI MODO CONNESSI AI SERVIZI IVI INCLUSO L’UTILIZZO O LE PRESTAZIONI DELLE INFORMAZIONI FORNITE NELL’AMBITO DEI SERVIZI.

I DOCUMENTI E GLI ELEMENTI GRAFICI CORRELATI PUBBLICATI SUI SERVIZI POSSONO INCLUDERE INESATTEZZE TECNICHE O ERRORI TIPOGRAFICI. TALI INFORMAZIONI VENGONO PERIODICAMENTE MODIFICATE. IN QUALSIASI MOMENTO, MICROSOFT E/O I RELATIVI FORNITORI POTRANNO APPORTARE MIGLIORAMENTI E/O MODIFICHE AI PRODOTTI E/O AI PROGRAMMI DESCRITTI NEL PRESENTE DOCUMENTO.

IN NESSUN CASO MICROSOFT E/O I RELATIVI FORNITORI SARANNO RESPONSABILI PER DANNI SPECIALI, INDIRETTI O CONSEQUENZIALI, O PER DANNI DI QUALSIASI NATURA RISULTANTI DA PERDITA DEL DIRITTO D’USO, PERDITA DI INFORMAZIONI O MANCATO GUADAGNO, SIANO ESSI RISULTANTI DALL’ADEMPIMENTO DEL CONTRATTO, DA NEGLIGENZA O DA ALTRE AZIONI LESIVE, DERIVANTI DA O IN QUALSIASI MODO CONNESSI ALL’UTILIZZO O ALLE PRESTAZIONI DEI SERVIZI, SOFTWARE, DOCUMENTI OVVERO ALL’ERRATA O MANCATA FORNITURA DEI SERVIZI O DELLE INFORMAZIONI DISPONIBILI NELL’AMBITO DEI SERVIZI.

## Account, password e sicurezza del Profilo Microsoft Learn

Per accedere ad alcuni dei Servizi potrebbe essere necessario un account Microsoft, un account Active Directory Azure o un account Profilo Microsoft Learn.

**Account Microsoft**. L'account Microsoft consente all'Utente di accedere a prodotti, siti Web e servizi forniti da Microsoft e da alcuni partner Microsoft. L'Utente può [creare un account Microsoft registrandosi online](https://signup.live.com/). Gli account Microsoft sono soggetti al [Contratto di Servizi Microsoft](https://www.microsoft.com/servicesagreement/).

**Account Azure Active Directory**. L'Utente potrebbe avere un account con Microsoft attraverso un'organizzazione a cui appartiene. Per ulteriori informazioni sull'account, l'Utente potrà contattare l'amministratore della propria organizzazione.

**Account Profilo Microsoft Learn**. L'account Profilo Microsoft Learn consente di accedere al sito Web di Microsoft Learn e di usare i servizi associati, incluso l'accesso gratuito alle risorse di training, lo sblocco degli obiettivi, la valutazione, l'inserimento di commenti, la pubblicazione di contenuti e l'uso di altri servizi interattivi. L'Utente può creare un account Profilo Microsoft Learn creando un nome utente in Profilo Microsoft Learn dopo aver eseguito l'accesso con un account Microsoft o un account Azure Active Directory.

L'Utente accetta di non usare informazioni false, non accurate o ingannevoli al momento della registrazione dell'account Profilo Microsoft Learn. L'Utente è interamente responsabile di mantenere la riservatezza della password e dell'account. Inoltre, l'Utente è interamente responsabile di tutte le attività svolte con il proprio account. L'Utente accetta di comunicare immediatamente a Microsoft qualsivoglia uso non autorizzato del proprio account o eventuali altre violazioni della sicurezza. Microsoft non risponderà di eventuali perdite derivanti dall'uso della password o dell'account dell'Utente da parte di terzi, anche qualora questo avvenga all'insaputa dell'Utente stesso. Tuttavia, l'Utente potrebbe essere ritenuto responsabile delle perdite subite da Microsoft o da un'altra parte in seguito all'uso della password o dell'account dell'Utente da parte di terzi. L'Utente non potrà mai usare un account di terzi senza l'autorizzazione del titolare.

Qualora l'Utente crei un account Profilo Microsoft Learn per conto di una persona giuridica, ad esempio la propria azienda o il proprio datore di lavoro, dichiara di avere l'autorità legale per vincolare tale persona giuridica alle presenti Condizioni. L'Utente non potrà trasferire il proprio account Profilo Microsoft Learn a un altro Utente o a un'altra persona giuridica. Per proteggere il proprio account, l'Utente dovrà mantenere riservati i dettagli relativi al proprio account. L'Utente è responsabile di tutte le attività che svolge con il proprio account Profilo Microsoft Learn.

L'Utente potrà chiudere l'account del proprio Profilo Microsoft Learn accedendo alle impostazioni dell'account Profilo Microsoft Learn.

## Divieto d'uso illecito o non consentito

Come condizione per l'uso dei Servizi, l'Utente non si avvarrà dei Servizi per qualsivoglia scopo illecito o non consentito ai sensi delle presenti Condizioni per l'utilizzo e dalle relative comunicazioni. L'Utente non può usare i Servizi in alcun modo che possa danneggiare, disattivare, sovraccaricare o pregiudicare alcun server Microsoft o le reti connesse a server Microsoft ovvero interferire con l'uso o il godimento dei Servizi da parte di altri soggetti. L'Utente non può tentare di accedere in modo non autorizzato ai Servizi, ad altri account, a computer o reti connesse a qualsiasi server Microsoft o ad alcuno dei Servizi attraverso intrusione, furto della password o altri mezzi. L'Utente non potrà ottenere o tentare di ottenere alcun materiale o informazione attraverso qualsivoglia mezzo non intenzionalmente reso disponibile mediante i Servizi.

## Politiche 

Per garantire la sicurezza digitale dell'interazione tra utenti in termini di contenuti e di comportamento, i Servizi prevedono regole relative ai tipi di contenuti e di comportamento non consentiti. I contenuti vietati saranno rimossi. Qualora l'Utente pubblichi contenuti dannosi, il suo account potrà essere sospeso o rimosso dai Servizi.  

### Bullismo e molestie 

Non sono consentiti contenuti o comportamenti offensivi nei confronti di una persona o di un gruppo. Ciò include qualsiasi azione che: 

- molesti, intimidisca o minacci altri;
- ferisca le persone insultandole o sminuendole; 
- persegua interazioni o contatti sgraditi, soprattutto quando questi fanno temere agli altri possibili lesioni. 

### Sfruttamento e abuso sessuale di minori (Child sexual exploitation and abuse, CSEA) 

Microsoft non tollera lo sfruttamento, la violenza o la minaccia di violenza verso minori sui Servizi. Per CSEA si intende qualsiasi contenuto o attività che leda o minacci di ledere un minore attraverso lo sfruttamento, il traffico, l'estorsione o la messa in pericolo. Ciò include la condivisione di media visivi con contenuti sessuali che coinvolgono o sessualizzano un minore. Il termine CSEA comprende anche l'adescamento, ovvero l'interazione inappropriata con minori tramite contatti, messaggi privati o colloqui con essi per chiedere o offrire sesso o contenuti sessuali, la condivisione di contenuti sessualmente suggestivi e la pianificazione di incontri sessuali con un minore. Per minore si intende qualsiasi individuo di età inferiore ai 18 anni o che non abbia raggiunto la maggiore età ai sensi della legge vigente. 

L'account Microsoft Learn di un utente che pubblichi contenti CSEA verrà immediatamente rimosso. 

### Collaborazione a fini dannosi  

I Servizi non devono mai essere usati per nuocere ad altri, neanche collaborando con altri per provocare danni fisici. Non è consentito collaborare o elaborare piani specifici con altri con lo scopo comune di arrecare danni fisici a qualcuno. 

### Violenza grafica e crudeltà dei contenuti  

Contenuti violenti reali possono essere fonte di disturbo, offensivi o addirittura traumatici per gli utenti. 

Non sono ammessi contenuti visivi che promuovano la violenza nel mondo reale o la crudeltà umana. 

Ciò può includere immagini o video che mostrano: 

- eventi reali di gravi lesioni fisiche o di morte di una persona o di un gruppo; 
- abusi domestici violenti contro una o più persone reali; 
- conseguenze o traumi fisici gravi, come danni a organi interni o tessuti, resti di persone carbonizzate, arti mozzati o decapitazione. 

### Odio e discriminazione verbale  

Non sono ammessi contenuti denigratori che attacchino, insultino o sviliscano un soggetto a causa di una caratteristica protetta, come la razza, l'etnia, il sesso, l'identità di genere, l'orientamento sessuale, la religione, l'origine nazionale, l'età, lo stato di disabilità o la provenienza sociale. 

L'odio verbale comprende: 

- la promozione di stereotipi lesivi sulle persone a causa di una caratteristica protetta; 
- dichiarazioni disumanizzanti, come paragonare qualcuno a un animale o a altre figure non umane, a causa di una caratteristica protetta; 
- incoraggiare o sostenere la violenza contro un individuo a causa di una caratteristica protetta; 
- invocare la segregazione, l'esclusione o l'intimidazione di persone a causa di caratteristiche protette; 
- simboli, loghi o altre immagini riconosciute come espressione di odio o superiorità razziale. 

### Immagini intime non consensuali ed estorsione a sfondo sessuale  

Non è ammessa la condivisione di immagini sessualmente intime di una persona senza il suo consenso (immagini intime non consensuali). Non è consentito distribuire immagini intime non consensuali sui servizi, né tantomeno pubblicare contenuti che elogino, sostengano o richiedano l'uso di tali immagini. 

In generale, sono considerati immagini intime non consensuali video o immagini che presentano le seguenti caratteristiche: 

- Sono stati realizzati privatamente, non in un contesto professionale. 
- Mostrano attività sessuali, nudità o parti del corpo sessualizzate.  
- La persona raffigurata nell'immagine non ha acconsentito né alla creazione né alla condivisione dell'immagine. 

Inoltre, Microsoft non consente alcuna minaccia di condividere o pubblicare immagini intime non consensuali (estorsione a sfondo sessuale). Ciò include richieste o minacce per ottenere denaro, immagini o altri beni di valore per non rendere pubbliche immagini intime non consensuali.  

### Offerte a sfondo sessuale  

Non è consentito usare i propri prodotti e servizi per chiedere o offrire prestazioni sessuali, servizi sessuali o contenuti sessuali in cambio di denaro o di altri beni di valore. 

### Suicidio e autolesionismo  

Microsoft si impegna a rimuovere tutti i contenuti sul suicidio e l'autolesionismo che potrebbero essere pericolosi. Sappiamo anche che le persone possono usare i nostri servizi per parlare di salute mentale, condividere le proprie storie o partecipare a gruppi con altre persone toccate da casi di suicidio o autolesionismo. 

Ciò include, a titolo meramente esclusivo: 

- Supportare le modalità generali con cui è possibile porre fine alla propria vita, come ad esempio con una pistola, tramite impiccagione od overdose di farmaci. 
- Incoraggiare qualcuno a togliersi la vita. 
- Mostrare immagini di suicidi reali o tentati. 
- Lodare chi è morto suicida per essersi tolto la vita. 

I contenuti di autolesionismo dimostrano, inneggiano o ispirano a farsi del male fisico, anche tagliandosi, bruciandosi o incidendosi la pelle. Il termine include anche contenuti che incoraggiano o educano a disordini alimentari o a un'alimentazione sistematicamente eccessiva o insufficiente. 

### Terrorismo ed estremismo violento  

Non sono consentiti contenuti che inneggino o sostengano terroristi o estremisti violenti, che li aiutino nel reclutamento, che incoraggino o consentano le loro attività. Per individuare eventuali terroristi o gruppi terroristici Microsoft si basa sull'elenco consolidato del Consiglio di sicurezza delle Nazioni Unite. Gli estremisti violenti comprendono persone che abbracciano un'ideologia di violenza o di odio violento verso un altro gruppo. 

Microsoft eliminerà l'account Microsoft Learn di qualsiasi utente che pubblichi contenuti relativi al terrorismo e all'estremismo violento.  

### Tratta di esseri umani  

Non sono ammessi contenuti che promuovano la tratta di esseri umani. La tratta si verifica quando un soggetto sfrutta altre persone a scopo di lucro personale, privandole dei loro diritti umani. 

Solitamente la tratta si articola in tre parti: 

- L'atto di ricercare, trasportare, trasferire, comprare o rapire persone. 
- L'uso o la minaccia di violenza, menzogna, inganno o coercizione per svolgere queste attività. 
- Le attività sono svolte per guadagnare denaro, uno status o qualche altro tipo di profitto. 

La tratta comprende la costrizione di persone a lavorare, sposarsi, praticare attività sessuali o sottoporsi a trattamenti od operazioni mediche senza il loro consenso e non è limitata ad alcuna età o provenienza. 

### Minacce violente, incitamento e inneggiamento alla violenza  

Non sono ammessi contenuti che incoraggino la violenza contro altre persone attraverso minacce o incitamenti violenti. 

Per minacce di violenza si intendono parole che manifestano l'intenzione specifica di provocare gravi danni fisici a qualcuno.  

Per incitamento si intende del materiale che incoraggia, sollecita o può provocare gravi danni fisici a una persona o a un gruppo. 

Non è inoltre consentita la glorificazione della violenza attraverso contenuti che inneggiano o sostengono atti reali di violenza con gravi danni fisici a persone o gruppi, anche se avvenuti in passato. 

### Contenuti per adulti e a sfondo sessuale 

Non è consentito l'uso dei Servizi per generare o condividere contenuti o materiali inappropriati (ad esempio nudità, rapporti sessuali con animali, pornografia, linguaggio offensivo, immagini violente, autolesionismo o attività criminali). 

### Blasfemia e volgarità 

Non sono ammesse parolacce o altri linguaggi offensivi.  

### Spam 

Non sono ammessi messaggi di spam o di phishing o di generazione o distribuzione di malware.  

Per Posta indesiderata si intende posta indesiderata inviata in blocco, pubblicazioni, richieste di contatto, SMS (messaggi di testo), messaggi istantanei o altre comunicazioni elettroniche simili.  

Il phishing consiste nell'invio di e-mail o altre comunicazioni elettroniche per indurre in modo fraudolento o illegale i destinatari a rivelare informazioni personali o sensibili per ottenere l'accesso a conti o registri, l'esfiltrazione di documenti o altre informazioni sensibili, pagamenti e/o benefici finanziari.  

Il malware comprende qualsiasi attività progettata per causare danni tecnici, come la distribuzione di file eseguibili dannosi, l'organizzazione di attacchi denial of service o la gestione di server di comando e controllo. 

### Diffamazione, rappresentazione, false informazioni 

Non è consentito svolgere attività fraudolente, false o fuorvianti, ad esempio per estorcere denaro sotto mentite spoglie, impersonare un altro Utente, diffamare, manipolare i Servizi per incrementare il numero di giochi o manipolare le classifiche, le valutazioni o i commenti. 

## Uso dei Servizi

I Servizi potranno includere servizi di posta elettronica, BBS, aree di chat, newsgroup, forum, community, pagine Web, calendari, album fotografici, schedari e/o altri servizi di messaggistica o di comunicazione progettati per consentire all'Utente di comunicare con altri utenti. L’Utente acconsente a utilizzare i Servizi esclusivamente per pubblicare, inviare e ricevere messaggi o materiale appropriato e correlato allo specifico Servizio. A titolo esemplificativo, nell'uso dei Servizi, l'Utente accetta di non:

- utilizzare il Servizio in relazione a sondaggi, concorsi, schemi piramidali, catene di sant’Antonio, posta indesiderata, messaggi fuori tema o eventuali messaggi duplicati o non richiesti (commerciali o di altro tipo);
- caricare o rendere altrimenti disponibili file contenenti immagini, foto, software o altro materiale protetto dalle leggi sulla proprietà intellettuale, incluse, in via esemplificativa, le leggi sul copyright o i marchi registrati, o da diritti di privacy o di pubblicità, salvo che l'Utente possegga o controlli i suddetti diritti o abbia ricevuto il necessario consenso;
- usare materiali o informazioni, incluse immagini o foto, resi disponibili tramite i Servizi, in alcun modo atto a violare copyright, marchi, brevetti, segreti commerciali o altri diritti di proprietà di terzi;
- caricare file contenenti virus, trojan horse, worm, time bomb, cancelbot, file danneggiati o altri software o programmi in grado di compromettere l'utilizzo del computer o della proprietà di terzi;
- pubblicizzare o offrire di vendere o acquistare beni o servizi a scopo commerciale, a meno che i Servizi non consentano esplicitamente tali messaggi;
- scaricare file pubblicati da un altro Utente di un Servizio, pur sapendo o potendo ragionevolmente sapere che non possono essere riprodotti, visualizzati, eseguiti e/o distribuiti legalmente in tale modo;
- falsificare o eliminare qualsivoglia informazione relativa al copyright, quali attribuzioni di proprietà, comunicazioni legali o di altro tipo oppure designazioni di proprietà o etichette di origine del software o di altro materiale contenuto in un file che viene caricato;
- limitare o impedire ad altri utenti di usare i Servizi;
- violare qualsivoglia codice di condotta o altre linee guida applicabili a determinati Servizi;
- raccogliere o radunare in altro modo informazioni su altri utenti, ivi inclusi i relativi indirizzi di posta elettronica;
- violare qualsivoglia legge o regolamento applicabile;
- creare una falsa identità per trarre in inganno terzi;
- usare, scaricare, copiare e fornire (a titolo gratuito o oneroso) a persone fisiche o enti collettivi terzi elenchi degli utenti dei Servizi o altre informazioni sugli utenti o sull'uso dei Servizi o di parte di essi.

Microsoft non è tenuta a monitorare i Servizi. Microsoft si riserva tuttavia il diritto di esaminare il materiale pubblicato nei Servizi e di rimuovere tale materiale a sua sola discrezione. Microsoft si riserva il diritto di interrompere l’accesso dell'Utente a tutti i Servizi o a parte di essi, in qualsiasi momento, senza preavviso e per qualsivoglia ragione.

Microsoft si riserva il diritto di divulgare in qualsiasi momento qualsivoglia informazione allo scopo di ottemperare a leggi, regolamenti, procedimenti legali o richieste governative applicabili oppure di modificare, di rifiutarsi di pubblicare o di rimuovere, interamente o in parte, materiale o informazioni, a sua esclusiva discrezione.

L'Utente è tenuto a usare sempre cautela nel fornire informazioni personali proprie o dei minori che sono sotto la sua responsabilità nell'ambito di un Servizio. Microsoft non controlla né approva il contenuto, i messaggi o le informazioni disponibili in qualsivoglia Servizio e, di conseguenza, non riconosce espressamente alcuna responsabilità relativa ai Servizi e a eventuali azioni risultanti dalla partecipazione dell’Utente ai Servizi. I gestori e gli host non sono agenti o rappresentanti Microsoft autorizzati e le loro opinioni non riflettono necessariamente quelle di Microsoft.

Il materiale caricato sui Servizi potrà essere soggetto a limitazioni note sull'uso, la riproduzione e/o la divulgazione ed è responsabilità dell'Utente attenersi alle suddette limitazioni qualora scarichi tale materiale.

I video e gli eBook potrebbero essere esclusivamente in lingua inglese. Facendo clic sui collegamenti, l'Utente potrebbe essere reindirizzato a un sito Web degli Stati Uniti il cui contenuto è solamente in lingua inglese.

## Materiali forniti a Microsoft o pubblicati sui Servizi

Microsoft non rivendica la proprietà del materiale fornito dall'Utente (ivi inclusi eventuali commenti e suggerimenti), né del materiale pubblicato, caricato o inviato sui Servizi o sui servizi associati a beneficio della generalità o dei membri di comunità pubbliche o private (denominati singolarmente "Materiale prodotto" e collettivamente "Materiali prodotti"). Tuttavia, pubblicando, caricando, inserendo o inviando ("Pubblicando") il proprio Materiale prodotto, l'utente concede a Microsoft, alle consociate e ai necessari sublicenziatari l'autorizzazione a usare il Materiale prodotto in relazione al funzionamento della loro attività Internet (compresi, a titolo esemplificativo, tutti i Servizi Microsoft), inclusi, a titolo esemplificativo, i diritti di licenza di: copiare, distribuire, trasmettere, mostrare pubblicamente, eseguire pubblicamente, riprodurre, modificare, tradurre e riformattare il Materiale prodotto, pubblicare il nome dell'utente con riferimento al Materiale prodotto e concedere in sublicenza tali diritti a qualsiasi fornitore dei Servizi.

Nessun compenso sarà corrisposto relativamente all'uso del Materiale prodotto conformemente al presente documento. Microsoft non ha alcun obbligo di pubblicare o usare eventuale Materiale prodotto dall'Utente e può rimuovere tale materiale in qualsiasi momento e a sua sola discrezione.

Pubblicando il Materiale prodotto, l'Utente dichiara e garantisce di disporre o altrimenti controllare tutti i diritti relativi a tale materiale, in conformità a quanto stabilito nelle presenti Condizioni per l'utilizzo, incluso, in via esemplificativa, il diritto di fornire, pubblicare, caricare, immettere o spedire i Materiali prodotti.

Oltre a dichiarare e garantire quanto sopra, Pubblicando Materiale prodotto contenente immagini, fotografie o altro contenuto grafico in tutto o in parte ("Immagini"), l'Utente dichiara e garantisce (a) di essere il proprietario del copyright di tali Immagini o di avere ottenuto dal proprietario del copyright di tali Immagini l'autorizzazione al loro uso o all'uso di contenuto e/o immagini in tali Immagini incluse, in modo conforme alle modalità e allo scopo dell'uso esercitato dall'Utente e alle presenti Condizioni per l'utilizzo, (b) di disporre dei diritti necessari per concedere le licenze e le sublicenze descritte nelle presenti Condizioni per l'utilizzo e (c) che le eventuali persone raffigurate in tali Immagini hanno fornito il loro consenso all'uso delle Immagini in conformità a quanto stabilito nelle presenti Condizioni per l'utilizzo, incluse, in via esemplificativa, la distribuzione, la visualizzazione in pubblico e la riproduzione di tali Immagini. Pubblicando Immagini, l'Utente garantisce (a) a tutti i membri della comunità privata (per ognuna di tali Immagini disponibile a essi) e/o (b) alla generalità (per ognuna di tali Immagini disponibile nell'ambito dei Servizi non riservata ai membri di una comunità privata) l'autorizzazione all'uso delle Immagini in connessione con l'uso, in conformità alle presenti Condizioni per l'utilizzo, dei Servizi (inclusi, in via esemplificativa, l'esecuzione di stampe e di articoli gratuiti che includano tali Immagini), inclusa, in via esemplificativa, la concessione a titolo gratuito di una licenza limitata valida in tutto il mondo di: copiare, distribuire, trasmettere, mostrare pubblicamente, eseguire pubblicamente, riprodurre, modificare, tradurre e riformattare le Immagini senza indicarvi il nome dell'utente e di concedere in sublicenza tali diritti a qualsiasi fornitore dei Servizi. Le licenze concesse per le Immagini in base a quanto precedentemente stabilito avranno termine nel momento in cui l'Utente rimuoverà completamente tali Immagini dai Servizi. Tale risoluzione non avrà effetto sulle licenze concesse in relazione alle Immagini precedentemente alla data della loro rimozione completa. Nessun compenso sarà corrisposto relativamente all'uso delle Immagini.

## Comunicazioni e procedura per presentare reclami per violazione del copyright

Ai sensi del Titolo 17, Codice degli Stati Uniti, Articolo 512(c)(2), qualsivoglia comunicazione relativa a eventuali reclami per violazione del copyright dovrà essere inviata all'Agente Designato dal Provider di Servizi. TUTTE LE RICHIESTE CHE NON SONO PERTINENTI ALLA SEGUENTE PROCEDURA NON OTTERRANNO RISPOSTA.
Vedere le [Comunicazioni e procedura per presentare reclami per violazione dei diritti di copyright](https://www.microsoft.com/info/cpyrtinfrg.aspx).

## Collegamenti a siti di terzi

I COLLEGAMENTI ELENCATI NEL PRESENTE SERVIZIO POSSONO CONSENTIRE DI USCIRE DAL SITO DI MICROSOFT. I SITI COLLEGATI NON SONO SOTTO IL CONTROLLO DI MICROSOFT E MICROSOFT NON È RESPONSABILE DEL CONTENUTO DEI SITI COLLEGATI O DI EVENTUALI ALTRI COLLEGAMENTI PRESENTI IN UN SITO COLLEGATO O DI EVENTUALI MODIFICHE O AGGIORNAMENTI A TALI SITI. MICROSOFT NON È RESPONSABILE DI EVENTUALI WEBCAST O QUALSIASI ALTRA FORMA DI TRASMISSIONE RICEVUTA DA UN SITO COLLEGATO. MICROSOFT FORNISCE ALL'UTENTE QUESTI COLLEGAMENTI SOLO PER MOTIVI DI PRATICITÀ E L'INSERIMENTO DEI COLLEGAMENTI NON IMPLICA L'APPROVAZIONE DEL SITO DA PARTE DI MICROSOFT.

## Disposizioni sull'invio di idee non richieste, riserva di diritti e commenti

MICROSOFT E I SUOI DIPENDENTI NON ACCETTANO E NON PRENDONO IN CONSIDERAZIONE IDEE NON RICHIESTE, INCLUSE LE IDEE PER NUOVE CAMPAGNE PUBBLICITARIE, NUOVE PROMOZIONI, NUOVI PRODOTTI O TECNOLOGIE, PROCESSI, MATERIALI, PIANI DI MARKETING O NOMI DI NUOVI PRODOTTI. MICROSOFT INVITA L'UTENTE A NON INVIARE CREAZIONI, ESEMPI, DIMOSTRAZIONI O ALTRE OPERE ORIGINALI. IL SOLO SCOPO DI QUESTE DISPOSIZIONI È QUELLO DI EVITARE POSSIBILI MALINTESI O DISPUTE NELL'EVENTUALITÀ CHE PRODOTTI O STRATEGIE DI MARKETING MICROSOFT MOSTRINO ANALOGIE CON LE IDEE INVIATE A MICROSOFT DALL'UTENTE. SI INVITA PERTANTO L'UTENTE A NON INVIARE IDEE NON RICHIESTE A MICROSOFT O AD ALCUNO DEI SUOI DIPENDENTI. L'UTENTE CHE, NONOSTANTE TALE RICHIESTA, DECIDA DI INVIARE IDEE O MATERIALI A MICROSOFT, È CONSAPEVOLE CHE MICROSOFT NON GARANTISCE CHE TALI IDEE O MATERIALI SARANNO TRATTATI COME RISERVATI O PROPRIETARI.

Fatto salvo quanto espressamente stabilito dalle presenti Condizioni per l'utilizzo, Microsoft non concede all'Utente alcuna licenza né altri diritti di alcun tipo ai sensi di brevetti, know-how, copyright, segreti commerciali o altra proprietà intellettuale appartenente a Microsoft o a una qualsiasi persona giuridica correlata oppure controllata da Microsoft o da qualsiasi persona giuridica correlata, inclusa, a titolo esemplificativo, qualsiasi ragione sociale, segno distintivo, logo o simbolo equivalente. Qualora l'Utente fornisca a Microsoft idee, proposte, suggerimenti o commenti, inclusi, a titolo esemplificativo, idee per i Servizi, nuovi prodotti, tecnologie, promozioni, nomi di prodotto, commenti sui prodotti e miglioramenti dei prodotti ("Commenti"), concede a Microsoft, a titolo gratuito, senza royalty o altre obbligazioni nei propri confronti, il diritto di realizzare, avere realizzato, creare lavori derivati, usare, condividere e commercializzare i propri Commenti in qualsiasi modo e per qualsiasi scopo. L'Utente non fornirà alcun Commento che sia soggetto a una licenza che imponga a Microsoft di concedere in licenza a terzi il suo software, le sue tecnologie o la sua documentazione per avere incluso in essi i Commenti dell'Utente.
