---
title: Condizioni di utilizzo
description: Condizioni di utilizzo per la documentazione su docs.microsoft.com.
keywords: ''
author: ''
manager: ''
ms.date: 09/19/2018
ms.topic: article
ms.prod: legal
ms.technology: ''
ms.assetid: 674fcfe7-14bb-4fe1-8a25-cbe6eca5dcd1
layout: ContentPage
ms.openlocfilehash: 904b079bf9580699105e1f73836cb8f1127c101f
ms.sourcegitcommit: 3cfbabd1cd8dac0925815ab42ae1640787749fb7
ms.translationtype: HT
ms.contentlocale: it-CH
ms.lasthandoff: 08/14/2021
ms.locfileid: "122177375"
---
# <a name="docsmicrosoftcom---terms-of-use"></a>docs.microsoft.com - Condizioni di utilizzo

## <a name="acceptance-of-terms"></a>Accettazione delle condizioni

Le seguenti Condizioni di utilizzo si applicano all’uso del sito Web Microsoft Docs ([https://docs.microsoft.com](https://docs.microsoft.com)), di Profilo tecnico ([https://techprofile.microsoft.com](https://techprofile.microsoft.com)) e di qualsiasi servizio associato. Microsoft si riserva il diritto di aggiornare le Condizioni di utilizzo in qualsiasi momento e senza alcun preavviso all’utente. La versione più aggiornata delle Condizioni di utilizzo può essere consultata facendo clic sul collegamento ipertestuale “Condizioni di utilizzo” in fondo alle pagine Web Microsoft.

## <a name="description-of-service"></a>Descrizione del servizio

Attraverso il sito Web Microsoft Docs, il profilo tecnico e i servizi associati, Microsoft fornisce all’Utente l’accesso a numerose risorse, tra cui tutorial interattivi di apprendimento, documentazione, video, strumenti per sviluppatori, aree di download, forum di comunicazione e informazioni sui prodotti (collettivamente i “Servizi”). I Servizi, compresi gli eventuali aggiornamenti, miglioramenti, nuove funzionalità e/o aggiunta di nuove proprietà Web, sono soggetti alle Condizioni di utilizzo.

## <a name="personal-and-non-commercial-use-limitation"></a>Limitazione relativa all’utilizzo personale e non commerciale

Salvo quanto diversamente specificato, i Servizi potranno essere utilizzati esclusivamente a scopo personale e non commerciale. L’Utente non potrà modificare, copiare, distribuire, trasmettere, visualizzare pubblicamente, eseguire, riprodurre, pubblicare, concedere in licenza, creare opere derivate, trasferire o vendere qualsiasi informazione, software, prodotto o servizio ottenuto dai Servizi (ad eccezione dell’uso proprio, personale e non commerciale) senza il previo consenso scritto di Microsoft.

## <a name="privacy-and-protection-of-personal-information"></a>Privacy e protezione dei dati personali

Microsoft protegge la privacy dell'Utente. L’Utente dovrà leggere l’[Informativa sulla Privacy di Microsoft](https://privacy.microsoft.com/privacystatement) (l’“Informativa sulla Privacy”) poiché descrive i tipi di dati che Microsoft raccoglie tramite l’Utente e il dispositivo, la modalità di utilizzo di tali dati e le basi legali per il loro trattamento. L’Informativa sulla privacy descrive inoltre in che modo Microsoft utilizza i Materiali prodotti (come definiti nel presente documento), i commenti, le valutazioni o le recensioni dei Servizi, comunicazioni, file, foto, documenti, audio, opere digitali, stream live, video e qualsiasi altro contenuto caricato, archiviato, trasmesso o condiviso attraverso i Servizi, (collettivamente, “il Contenuto dell’Utente”). Nel caso in cui il trattamento sia basato sul consenso e nella misura massima consentita dalla legge, accettando le presenti Condizioni, l’Utente acconsente alla raccolta, al trattamento e alla divulgazione, da parte di Microsoft, dei dati e del Contenuto dell’Utente, secondo le modalità descritte nell’Informativa sulla privacy. In alcuni casi, Microsoft fornirà una comunicazione specifica e richiederà il consenso dell’Utente, come indicato nell’Informativa sulla privacy.

**Informazioni e contenuto dell’Utente pubblici**: Le informazioni dell’Utente fornite (compresi nome utente, nome visualizzato, immagine avatar, biografia, qualifica e organizzazione e i risultati dell’Utente) possono essere visualizzate da altri. È necessario fornire solo un nome utente e un nome visualizzato per utilizzare il profilo tecnico. Tutti gli altri campi sono facoltativi. È possibile aggiornare il nome utente e il nome visualizzato in qualsiasi momento. Microsoft può anche raccogliere e visualizzare pubblicamente la data in cui l’Utente ha eseguito la registrazione del profilo tecnico e l’affiliazione con Microsoft.

Qualsiasi Contenuto postato pubblicamente può anche essere visto da altri. È possibile eliminare alcuni tipi di Contenuti dopo che sono stati pubblicati, ma non tutti i tipi di Contenuto possono essere eliminati dopo che sono stati postati pubblicamente.

## <a name="notice-specific-to-software-available-on-this-website"></a>Comunicazione specifica per il software disponibile sul presente sito Web

Tutto il software reso disponibile per il download dai Servizi (“Software”) è opera protetta da copyright di Microsoft e/o dei relativi fornitori. L’utilizzo del Software è disciplinato dalle condizioni dell’eventuale contratto di licenza con l’Utente finale fornito con il Software o a esso accluso (“Contratto di licenza”). L’Utente finale non sarà in grado di installare il Software accompagnato da, o incluso in un Contratto di licenza, se non avrà prima accettato le condizioni del Contratto di licenza. Il codice o gli script di terzi, collegati al suddetto Sito Web, o ai quali si fa riferimento su tale sito Web, sono concessi in licenza all’Utente dai terzi che sono in possesso di tale codice, non da Microsoft.

Il Software reso disponibile per il download è destinato esclusivamente all’utilizzo di utenti finali ai sensi del Contratto di licenza. Qualsiasi riproduzione o ridistribuzione del Software non in conformità al Contratto di licenza è espressamente vietata dalla legge e punibile con severe sanzioni civili e penali. I trasgressori saranno perseguiti nella misura massima consentita dalla legge.

SENZA PER QUESTO LIMITARE LA SUDDETTA DISPOSIZIONE, È ESPRESSAMENTE VIETATO ESEGUIRE LA DUPLICAZIONE O LA RIPRODUZIONE DEL SOFTWARE SU QUALSIASI ALTRO SERVER O POSIZIONE PER UN’ULTERIORE RIPRODUZIONE O RIDISTRIBUZIONE, A MENO CHE TALE RIPRODUZIONE O RIDISTRIBUZIONE SIA ESPRESSAMENTE CONSENTITA DAL CONTRATTO DI LICENZA ACCLUSO A TALE SOFTWARE.

L’EVENTUALE GARANZIA PER IL SOFTWARE È APPLICABILE SOLO IN CONFORMITÀ AL CONTRATTO DI LICENZA. FATTO SALVO QUANTO GARANTITO NEL CONTRATTO DI LICENZA, MICROSOFT CORPORATION NON RICONOSCE ALCUNA GARANZIA E CONDIZIONE RELATIVA A SOFTWARE, DOCUMENTAZIONE, API E SERVIZI, COMPRESE TUTTE LE GARANZIE E LE CONDIZIONI DI COMMERCIABILITÀ, ESPLICITE, IMPLICITE O DI LEGGE, IDONEITÀ PER UNO SCOPO SPECIFICO, TITOLARITÀ E NON VIOLAZIONE DI DIRITTI DI TERZI. PER AGEVOLARE L’UTENTE, MICROSOFT POTRÀ RENDERE DISPONIBILE, QUALE PARTE DEI SERVIZI O DEI SUOI PRODOTTI SOFTWARE, STRUMENTI E UTILITÀ PER L’UTILIZZO E/O PER IL DOWNLOAD. MICROSOFT NON GARANTISCE IN ALCUN MODO L’ACCURATEZZA DEI RISULTATI O DELL’OUTPUT DERIVANTI DALL’UTILIZZO DI TALI STRUMENTI E UTILITÀ. NELL’UTILIZZARE GLI STRUMENTI E LE UTILITÀ RESI DISPONIBILI NEI SERVIZI O PRODOTTI SOFTWARE MICROSOFT, L’UTENTE È TENUTO A RISPETTARE I DIRITTI DI PROPRIETÀ INTELLETTUALE DI TERZI.

DIRITTI LIMITATI. Qualsiasi Software scaricato dai Servizi a favore o per conto degli Stati Uniti d’America e dei relativi enti e/o agenzie federali (“Governo degli Stati Uniti”) viene fornito con Diritti limitati. L’utilizzo, la duplicazione e la divulgazione da parte del Governo degli Stati Uniti sono soggetti alle limitazioni stabilite nel capoverso (c)(1)(ii) della clausola Rights in Technical Data and Computer Software del DFARS 252.227-7013 o nei capoversi (c)(1) e (2) della clausola Commercial Computer Software - Restricted Rights in 48 CFR 52.227-19, a seconda dei casi. Il produttore è Microsoft Corporation, One Microsoft Way, Redmond, WA 98052-6399, USA.

## <a name="notice-specific-to-documents-available-on-this-website"></a>Comunicazione Specifica per i Documenti disponibili sul presente sito Web

Alcuni documenti potranno essere soggetti a condizioni di licenza esplicite distinte dalle condizioni ivi contenute. Nell’eventualità di una discrepanza tra le condizioni, avranno prevalenza le condizioni di licenza esplicite.
Viene concessa l’autorizzazione a utilizzare i Documenti (quali white paper, comunicati stampa, schede tecniche e domande frequenti) dei Servizi a condizione che (1) tutte le copie contengano la presente autorizzazione e la comunicazione relativa al copyright indicata di seguito, (2) i Documenti dei Servizi siano utilizzati esclusivamente a fini personali e non commerciali e non siano copiati o pubblicati su computer di rete, né trasmessi su qualsivoglia supporto e (3) non vengano apportate modifiche ai Documenti. Gli istituti di istruzione accreditati, come gli istituti K-12, le università, i licei pubblici o privati e le scuole statali potranno scaricare e riprodurre i Documenti al fine di distribuirli all’interno delle classi. La distribuzione al di fuori delle classi richiede l’autorizzazione scritta esplicita. L’utilizzo per qualsiasi altro scopo è espressamente vietato dalla legge e punibile con severe sanzioni civili e penali. I trasgressori saranno perseguiti nella misura massima consentita dalla legge.

I Documenti specificati in precedenza non includono la struttura o il layout del sito Web Microsoft.com e di qualsiasi altro sito posseduto, gestito, concesso in licenza o controllato da Microsoft. Gli elementi dei siti Web Microsoft sono protetti dalla legislazione vigente in materia di segni distintivi, marchi, concorrenza sleale e altre leggi e non possono essere copiati o imitati in tutto o in parte. Nessun logo, grafica, audio o immagine di qualsiasi sito Web Microsoft potrà essere duplicata o ritrasmessa, se non espressamente consentito da Microsoft.

## <a name="disclaimer-and-limitation-of-liability-for-the-services"></a>Dichiarazione di non responsabilità e limitazione di responsabilità per i Servizi

MICROSOFT E/O I RELATIVI FORNITORI NON RILASCIANO ALCUNA DICHIARAZIONE CIRCA L’IDONEITÀ DEI SERVIZI O DELLE INFORMAZIONI CONTENUTE NEI DOCUMENTI E DEI RELATIVI ELEMENTI GRAFICI, PUBBLICATI NELL’AMBITO DEI SERVIZI PER QUALUNQUE SCOPO. TUTTI I SUDDETTI SERVIZI, DOCUMENTI E I RELATIVI ELEMENTI GRAFICI SONO FORNITI “COME SONO”, SENZA GARANZIE DI ALCUN TIPO. MICROSOFT E/O I RELATIVI FORNITORI NON RICONOSCONO ALCUNA GARANZIA E CONDIZIONE RELATIVA AI SERVIZI, INFORMAZIONI ED ELEMENTI GRAFICI RELATIVI COMPRESE TUTTE LE GARANZIE E LE CONDIZIONI DI COMMERCIABILITÀ, ESPLICITE, IMPLICITE O DI LEGGE, IDONEITÀ PER UNO SCOPO SPECIFICO, TITOLARITÀ E NON VIOLAZIONE DI DIRITTI DI TERZI. IN NESSUN CASO MICROSOFT E/O I RELATIVI FORNITORI SARANNO RESPONSABILI PER DANNI SPECIALI, INDIRETTI O CONSEQUENZIALI, O PER DANNI DI QUALSIASI NATURA RISULTANTI DA PERDITA DEL DIRITTO D’USO, PERDITA DI INFORMAZIONI O MANCATO GUADAGNO, SIANO ESSI RISULTANTI DALL’ADEMPIMENTO DEL CONTRATTO, DA NEGLIGENZA O DA ALTRE AZIONI LESIVE, DERIVANTI DA O IN QUALSIASI MODO CONNESSI AI SERVIZI IVI INCLUSO L’UTILIZZO O LE PRESTAZIONI DELLE INFORMAZIONI FORNITE NELL’AMBITO DEI SERVIZI.

I DOCUMENTI E GLI ELEMENTI GRAFICI CORRELATI PUBBLICATI SUI SERVIZI POSSONO INCLUDERE INESATTEZZE TECNICHE O ERRORI TIPOGRAFICI. TALI INFORMAZIONI VENGONO PERIODICAMENTE MODIFICATE. IN QUALSIASI MOMENTO, MICROSOFT E/O I RELATIVI FORNITORI POTRANNO APPORTARE MIGLIORAMENTI E/O MODIFICHE AI PRODOTTI E/O AI PROGRAMMI DESCRITTI NEL PRESENTE DOCUMENTO.

IN NESSUN CASO MICROSOFT E/O I RELATIVI FORNITORI SARANNO RESPONSABILI PER DANNI SPECIALI, INDIRETTI O CONSEQUENZIALI, O PER DANNI DI QUALSIASI NATURA RISULTANTI DA PERDITA DEL DIRITTO D’USO, PERDITA DI INFORMAZIONI O MANCATO GUADAGNO, SIANO ESSI RISULTANTI DALL’ADEMPIMENTO DEL CONTRATTO, DA NEGLIGENZA O DA ALTRE AZIONI LESIVE, DERIVANTI DA O IN QUALSIASI MODO CONNESSI ALL’UTILIZZO O ALLE PRESTAZIONI DEI SERVIZI, SOFTWARE, DOCUMENTI OVVERO ALL’ERRATA O MANCATA FORNITURA DEI SERVIZI O DELLE INFORMAZIONI DISPONIBILI NELL’AMBITO DEI SERVIZI.

## <a name="tech-profile-account-password-and-security"></a>Account, password e sicurezza del profilo tecnico

Potrebbe essere necessario un account Microsoft, un account Active Directory Azure o un account Profilo tecnico per accedere ad alcuni dei Servizi.

**Account Microsoft**. L’account Microsoft consente all’Utente di accedere a prodotti, siti Web e servizi forniti da Microsoft e da alcuni partner Microsoft. L’Utente può creare un account Microsoft registrandosi [online](https://signup.live.com/). Gli account Microsoft sono soggetti al [Contratto di Servizi Microsoft](https://www.microsoft.com/servicesagreement/).

**Account Active Directory Azure**. L’Utente potrebbe avere un account con Microsoft attraverso un’organizzazione a cui appartiene. Per ulteriori informazioni sull’account, l’Utente potrà contattare l’amministratore della propria organizzazione.

**Account del Profilo tecnico**. L’account del Profilo tecnico consente di accedere al sito Web di Microsoft Docs e di utilizzare i servizi associati, incluso l’accesso gratuito alle risorse di apprendimento, lo sblocco degli obiettivi, la valutazione, il commento, la pubblicazione dei contenuti e l’utilizzo di altri servizi interattivi. L’Utente può creare un account Profilo tecnico creando un nome utente in [Profilo tecnico](https://techprofile.microsoft.com/) dopo l’accesso con un account Microsoft o un account Active Directory Azure.

L’Utente accetta di non utilizzare informazioni false, non accurate o ingannevoli al momento della registrazione all’account Profilo tecnico. L’Utente è interamente responsabile di mantenere la riservatezza della password e dell’account. Inoltre, l’Utente è interamente responsabile di tutte le attività svolte con il proprio account. L’Utente accetta di comunicare immediatamente a Microsoft qualsivoglia utilizzo non autorizzato del proprio account o eventuali altre violazioni della sicurezza. Microsoft non risponderà di eventuali perdite derivanti dall’utilizzo della password o dell’account dell’Utente da parte di terzi, anche qualora questo avvenga all’insaputa dell’Utente stesso. Tuttavia, l’Utente potrebbe essere ritenuto responsabile delle perdite subite da Microsoft o da un’altra parte in seguito all’utilizzo della password o dell’account dell’Utente da parte di terzi. L’Utente non potrà mai utilizzare un account di terzi senza l’autorizzazione del titolare.

Qualora l’Utente crei un account Profilo tecnico per conto di una persona giuridica, ad esempio la propria azienda o il proprio datore di lavoro, dichiara di avere l’autorità legale per vincolare tale persona giuridica alle presenti Condizioni. L’Utente non potrà trasferire il proprio account Profilo tecnico a un altro Utente o a un’altra persona giuridica. Per proteggere il proprio account, l’Utente dovrà mantenere riservati i dettagli relativi al proprio account. L’Utente è responsabile di tutte le attività che svolge con il proprio account Profilo tecnico.

L’Utente potrà chiudere l’account del Profilo tecnico accedendo alle [Impostazioni dell’account Profilo tecnico qui](https://techprofile.microsoft.com/edit/).

## <a name="no-unlawful-or-prohibited-use"></a>Divieto di utilizzo illecito o non consentito

Come condizione per l’utilizzo dei Servizi, l’Utente non si avvarrà dei Servizi per qualsivoglia scopo illecito o non consentito ai sensi delle presenti Condizioni di utilizzo e dalle relative comunicazioni. L’Utente non può utilizzare i Servizi in alcun modo che possa danneggiare, disattivare, sovraccaricare o pregiudicare alcun server Microsoft o le reti connesse a server Microsoft ovvero interferire con l’utilizzo o il godimento dei Servizi da parte di altri soggetti. L’Utente non può tentare di accedere in modo non autorizzato ai Servizi, ad altri account, a computer o reti connesse a qualsiasi server Microsoft o ad alcuno dei Servizi attraverso intrusione, furto della password o altri mezzi. L’Utente non potrà ottenere o tentare di ottenere alcun materiale o informazione attraverso qualsivoglia mezzo non intenzionalmente reso disponibile mediante i Servizi.

## <a name="use-of-services"></a>Utilizzo dei Servizi

I Servizi potranno includere servizi di posta elettronica, BBS, aree di chat, newsgroup, forum, community, pagine Web, calendari, album fotografici, schedari e/o altri servizi di messaggistica o di comunicazione progettati per consentire all'Utente di comunicare con altri utenti. L’Utente acconsente a utilizzare i Servizi esclusivamente per pubblicare, inviare e ricevere messaggi o materiale appropriato e correlato allo specifico Servizio. A titolo esemplificativo, nell’utilizzo dei Servizi, l’Utente accetta di non:

- utilizzare il Servizio in relazione a sondaggi, concorsi, schemi piramidali, catene di sant’Antonio, posta indesiderata, messaggi fuori tema o eventuali messaggi duplicati o non richiesti (commerciali o di altro tipo);
- diffamare, utilizzare in modo improprio, molestare, minacciare o altrimenti violare i diritti legali (ad esempio il diritto alla protezione dei dati personali e i diritti di pubblicità) di terzi;
- pubblicare, inserire, caricare, distribuire o divulgare argomenti, nomi, informazioni o materiale inappropriato, blasfemo, diffamatorio, osceno, indecente o illegale;
- caricare o rendere altrimenti disponibili file contenenti immagini, foto, software o altro materiale protetto dalle leggi sulla proprietà intellettuale, incluse, in via esemplificativa, le leggi sul copyright o i marchi registrati, o da diritti di privacy o di pubblicità, salvo che l’Utente possegga o controlli i suddetti diritti o abbia ricevuto il necessario consenso;
- utilizzare materiali o informazioni, incluse immagini o foto, resi disponibili tramite i Servizi, in alcun modo atto a violare copyright, marchi, brevetti, segreti commerciali o altri diritti di proprietà di terzi;
- caricare file contenenti virus, trojan horse, worm, time bomb, cancelbot, file danneggiati o altri software o programmi in grado di compromettere l’utilizzo del computer o della proprietà di terzi;
- pubblicizzare o offrire di vendere o acquistare beni o servizi a scopo commerciale, a meno che i Servizi non consentano esplicitamente tali messaggi;
- scaricare file pubblicati da un altro Utente di un Servizio, pur sapendo o potendo ragionevolmente sapere che non possono essere riprodotti, visualizzati, eseguiti e/o distribuiti legalmente in tale modo;
- falsificare o eliminare qualsivoglia informazione relativa al copyright, quali attribuzioni di proprietà, comunicazioni legali o di altro tipo oppure designazioni di proprietà o etichette di origine del software o di altro materiale contenuto in un file che viene caricato;
- limitare o impedire ad altri utenti di utilizzare i Servizi;
- violare qualsivoglia codice di condotta o altre linee guida applicabili a determinati Servizi;
- raccogliere o radunare in altro modo informazioni su altri utenti, ivi inclusi i relativi indirizzi di posta elettronica;
- violare qualsivoglia legge o regolamento applicabile;
- creare una falsa identità per trarre in inganno terzi;
- utilizzare, scaricare, copiare e fornire (a titolo gratuito o oneroso) a persone fisiche o enti collettivi terzi elenchi degli utenti dei Servizi o altre informazioni sugli utenti o sull’utilizzo dei Servizi o di parte di essi.

Microsoft non è tenuta a monitorare i Servizi. Microsoft si riserva tuttavia il diritto di esaminare il materiale pubblicato nei Servizi e di rimuovere tale materiale a sua sola discrezione. Microsoft si riserva il diritto di interrompere l’accesso dell'Utente a tutti i Servizi o a parte di essi, in qualsiasi momento, senza preavviso e per qualsivoglia ragione.

Microsoft si riserva il diritto di divulgare in qualsiasi momento qualsivoglia informazione allo scopo di ottemperare a leggi, regolamenti, procedimenti legali o richieste governative applicabili oppure di modificare, di rifiutarsi di pubblicare o di rimuovere, interamente o in parte, materiale o informazioni, a sua esclusiva discrezione.

L’Utente è tenuto a usare sempre cautela nel fornire informazioni personali proprie o dei minori che sono sotto la sua responsabilità nell’ambito di un Servizio. Microsoft non controlla né approva il contenuto, i messaggi o le informazioni disponibili in qualsivoglia Servizio e, di conseguenza, non riconosce espressamente alcuna responsabilità relativa ai Servizi e a eventuali azioni risultanti dalla partecipazione dell’Utente ai Servizi. I gestori e gli host non sono agenti o rappresentanti Microsoft autorizzati e le loro opinioni non riflettono necessariamente quelle di Microsoft.

Il materiale caricato sui Servizi potrà essere soggetto a limitazioni note sull’uso, la riproduzione e/o la divulgazione ed è responsabilità dell’Utente attenersi alle suddette limitazioni qualora scarichi tale materiale.

I video e gli eBook potrebbero essere esclusivamente in lingua inglese. Facendo clic sui collegamenti, l’Utente potrebbe essere reindirizzato a un sito Web degli Stati Uniti il cui contenuto è solamente in lingua inglese.

## <a name="materials-provided-to-microsoft-or-posted-to-the-services"></a>Materiali forniti a Microsoft o pubblicati sui Servizi

Microsoft non rivendica la proprietà del materiale fornito dall’Utente (ivi inclusi eventuali commenti e suggerimenti), né del materiale pubblicato, caricato o inviato sui Servizi o sui servizi associati a beneficio della generalità o dei membri di comunità pubbliche o private (denominati singolarmente “Materiale prodotto” e collettivamente “Materiali porodotti”). Tuttavia, pubblicando, caricando, inserendo o inviando (“Pubblicando”) il proprio Materiale prodotto, l’utente concede a Microsoft, alle consociate e ai necessari sublicenziatari l’autorizzazione a utilizzare il Materiale prodotto in relazione al funzionamento della loro attività Internet (compresi, a titolo esemplificativo, tutti i Servizi Microsoft), inclusi, a titolo esemplificativo, i diritti di licenza di: copiare, distribuire, trasmettere, mostrare pubblicamente, eseguire pubblicamente, riprodurre, modificare, tradurre e riformattare il Materiale prodotto, pubblicare il nome dell’utente con riferimento al Materiale prodotto e concedere in sublicenza tali diritti a qualsiasi fornitore dei Servizi.

Nessun compenso sarà corrisposto relativamente all’utilizzo del Materiale prodotto conformemente al presente documento. Microsoft non ha alcun obbligo di pubblicare o utilizzare eventuale Materiale prodotto dall’Utente e può rimuovere tale materiale in qualsiasi momento e a sua sola discrezione.

Pubblicando il Materiale prodotto, l’Utente dichiara e garantisce di disporre o altrimenti controllare tutti i diritti relativi a tale materiale, in conformità a quanto stabilito nelle presenti Condizioni di utilizzo, incluso, in via esemplificativa, il diritto di fornire, pubblicare, caricare, immettere o spedire i Materiali prodotti.

Oltre a dichiarare e garantire quanto sopra, Pubblicando Materiale prodotto contenente immagini, fotografie o altro contenuto grafico in tutto o in parte (“Immagini”), l’Utente dichiara e garantisce (a) di essere il proprietario del copyright di tali Immagini o di avere ottenuto dal proprietario del copyright di tali Immagini l’autorizzazione al loro utilizzo o all’utilizzo di contenuto e/o immagini in tali Immagini incluse, in modo conforme alle modalità e allo scopo dell’utilizzo esercitato dall’Utente e alle presenti Condizioni di utilizzo, (b) di disporre dei diritti necessari per concedere le licenze e le sublicenze descritte nelle presenti Condizioni di utilizzo e (c) che le eventuali persone raffigurate in tali Immagini hanno fornito il loro consenso all’utilizzo delle Immagini in conformità a quanto stabilito nelle presenti Condizioni di utilizzo, incluse, in via esemplificativa, la distribuzione, la visualizzazione in pubblico e la riproduzione di tali Immagini. Pubblicando Immagini, l’Utente garantisce (a) a tutti i membri della comunità privata (per ognuna di tali Immagini disponibile a essi) e/o (b) alla generalità (per ognuna di tali Immagini disponibile nell’ambito dei Servizi non riservata ai membri di una comunità privata) l’autorizzazione all’utilizzo delle Immagini in connessione con l’utilizzo, in conformità alle presenti Condizioni di utilizzo, dei Servizi (inclusi, in via esemplificativa, l’esecuzione di stampe e di articoli gratuiti che includano tali Immagini), inclusa, in via esemplificativa, la concessione a titolo gratuito di una licenza limitata valida in tutto il mondo: di copiare, distribuire, trasmettere, mostrare pubblicamente, eseguire pubblicamente, riprodurre, modificare, tradurre e riformattare le Immagini senza indicarvi il nome dell’utente e di concedere in sublicenza tali diritti a qualsiasi fornitore dei Servizi. Le licenze concesse per le Immagini in base a quanto precedentemente stabilito avranno termine nel momento in cui l’Utente rimuoverà completamente tali Immagini dai Servizi. Tale risoluzione non avrà effetto sulle licenze concesse in relazione alle Immagini precedentemente alla data della loro rimozione completa. Nessun compenso sarà corrisposto relativamente all’utilizzo delle Immagini.

## <a name="notices-and-procedure-for-making-claims-of-copyright-infringement"></a>Comunicazioni e procedura per presentare reclami per violazione del copyright

Ai sensi del Titolo 17, Codice degli Stati Uniti, Articolo 512(c)(2), qualsivoglia comunicazione relativa a eventuali reclami per violazione del copyright dovrà essere inviata all’Agente Designato dal Provider di Servizi. TUTTE LE RICHIESTE CHE NON SONO PERTINENTI ALLA SEGUENTE PROCEDURA NON OTTERRANNO RISPOSTA.
Vedere [Comunicazioni e procedura per presentare reclami per violazione dei diritti di copyright](https://www.microsoft.com/info/cpyrtinfrg.aspx).

## <a name="links-to-third-party-sites"></a>Collegamenti a siti di terzi

I COLLEGAMENTI ELENCATI NEL PRESENTE SERVIZIO POSSONO CONSENTIRE DI USCIRE DAL SITO DI MICROSOFT. I SITI COLLEGATI NON SONO SOTTO IL CONTROLLO DI MICROSOFT E MICROSOFT NON È RESPONSABILE DEL CONTENUTO DEI SITI COLLEGATI O DI EVENTUALI ALTRI COLLEGAMENTI PRESENTI IN UN SITO COLLEGATO O DI EVENTUALI MODIFICHE O AGGIORNAMENTI A TALI SITI. MICROSOFT NON È RESPONSABILE DI EVENTUALI WEBCAST O QUALSIASI ALTRA FORMA DI TRASMISSIONE RICEVUTA DA UN SITO COLLEGATO. MICROSOFT FORNISCE ALL'UTENTE QUESTI COLLEGAMENTI SOLO PER MOTIVI DI PRATICITÀ E L’INSERIMENTO DEI COLLEGAMENTI NON IMPLICA L’APPROVAZIONE DEL SITO DA PARTE DI MICROSOFT.

## <a name="unsolicited-idea-submission-policy-reservation-of-rights-and-feedback"></a>Disposizioni sull’invio di idee non Richieste, riserva di diritti e commenti

MICROSOFT E I SUOI DIPENDENTI NON ACCETTANO E NON PRENDONO IN CONSIDERAZIONE IDEE NON RICHIESTE, INCLUSE LE IDEE PER NUOVE CAMPAGNE PUBBLICITARIE, NUOVE PROMOZIONI, NUOVI PRODOTTI O TECNOLOGIE, PROCESSI, MATERIALI, PIANI DI MARKETING O NOMI DI NUOVI PRODOTTI. MICROSOFT INVITA L’UTENTE A NON INVIARE CREAZIONI, ESEMPI, DIMOSTRAZIONI O ALTRE OPERE ORIGINALI. IL SOLO SCOPO DI QUESTE DISPOSIZIONI È QUELLO DI EVITARE POSSIBILI MALINTESI O DISPUTE NELL’EVENTUALITÀ CHE PRODOTTI O STRATEGIE DI MARKETING MICROSOFT MOSTRINO ANALOGIE CON LE IDEE INVIATE A MICROSOFT DALL’UTENTE. SI INVITA PERTANTO L’UTENTE A NON INVIARE IDEE NON RICHIESTE A MICROSOFT O AD ALCUNO DEI SUOI DIPENDENTI. L’UTENTE CHE, NONOSTANTE TALE RICHIESTA, DECIDA DI INVIARE IDEE O MATERIALI A MICROSOFT, È CONSAPEVOLE CHE MICROSOFT NON GARANTISCE CHE TALI IDEE O MATERIALI SARANNO TRATTATI COME RISERVATI O PROPRIETARI.

Fatto salvo quanto espressamente stabilito dalle presenti Condizioni di utilizzo, Microsoft non concede all’Utente alcuna licenza né altri diritti di alcun tipo ai sensi di brevetti, know-how, copyright, segreti commerciali o altra proprietà intellettuale appartenente a Microsoft o a una qualsiasi persona giuridica correlata oppure controllata da Microsoft o da qualsiasi persona giuridica correlata, inclusa, a titolo esemplificativo, qualsiasi ragione sociale, segno distintivo, logo o simbolo equivalente. Qualora l’Utente fornisca a Microsoft idee, proposte, suggerimenti o commenti, inclusi, a titolo esemplificativo, idee per i Servizi, nuovi prodotti, tecnologie, promozioni, nomi di prodotto, commenti sui prodotti e miglioramenti dei prodotti (“Commenti”), concede a Microsoft, a titolo gratuito, senza royalty o altre obbligazioni nei propri confronti, il diritto di realizzare, avere realizzato, creare lavori derivati, utilizzare, condividere e commercializzare i propri Commenti in qualsiasi modo e per qualsiasi scopo. L'Utente non fornirà alcun Commento che sia soggetto a una licenza che imponga a Microsoft di concedere in licenza a terzi il suo software, le sue tecnologie o la sua documentazione per avere incluso in essi i Commenti dell’Utente.
